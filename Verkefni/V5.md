## Tímaverkefni 5

- 25% af heildareinkunn áfanga.
- einstaklingsverkefni.

### Viðbragð

Útfærðu tölvuspilið **Viðbragð** en það virkar þannig að þátttakendur keppast um hver er fyrstur að bregðast við þegar kviknar á ljósi. Spilið hefur fjögur ljós sem byrja öll slökkt, að handahófskenndum (e. random) tíma liðnum kviknar á öllum ljósunum og vinnur sá sem er fyrstur að ýta á sitt ljós. Það ljós logar þá áfram en hin ljósin slokkna.

#### Frumgerð og forritun

* Settu upp á brauðbretti frumgerð (e. prototype) af leiknum samkvæmt [þessari mynd](https://github.com/VESM1VS/AFANGI/blob/main/Myndir/simonish_tengingar.png).
* Forritaðu svo virknina sem lýst er hér fyrir ofan.
  * Láttu ljósin blikka áður en þau slokkna og leikurinn hefst.
  * Láttu einhver hljóð heyrast í leiknum.
     * Nota má [þetta library](https://github.com/james1236/buzzer_music/blob/main/buzzer_music.py) (ath. hátalarinn er í pinna 14 hjá okkur) til að spila tónlist sem hægt er að sækja [héðan](https://onlinesequencer.net/). Hér er [notkunardæmi](https://github.com/james1236/buzzer_music/blob/main/example.py).


#### Lóðun og samsetning

* Skoðaðu vel [þessa mynd](https://github.com/VESM1VS/AFANGI/blob/main/Myndir/simonish_lodun.png).
* Festu takkana í lokið á boxinu sem þú gerðir í verkefni 4, ásamst af/á rofanum.
* Útbúðu þrjú *veroborð* með *headers*.
* Lóðaðu svo annan enda víranna í veroborðin en á hinn endann á að setja tengi sem tengjast við takkana.
* Lóða þarf báða endana á vírunum sem tengjast við hátalarann, muna eftir herpihólkum.
* Lóðaðu GND vír 9V rafhlöðutengisins við rofann.

---

### Námsmat og skil

Yfirferð og námsmat á sér stað í tíma. Fyrir hvorn lið er gefið; fullt fyrir fullnægjandi lausn, hálft ef lausn er ábótavant, ekkert ef lausn er stórlega ábótavant eða vantar.

- [ ] Forritun (50%)
- [ ] Lóðun og samsetning (50%)

Skilaðu í Innu eftirfarandi:
1. kóðinn.
1. myndband af virkni leiks á brauðbretti.
1. ljósmynd af tengingum og lóðun.
1. ljósmynd og myndband af virkni fullbúins leiks (lóðun og samsetning).

**Ath.** Passið að skilja allan kóða sem þið skilið. Ef nemandi notar gervigreind við að leysa verkefnið er gefið 0 (núll) fyrir verkefnið í heild.
